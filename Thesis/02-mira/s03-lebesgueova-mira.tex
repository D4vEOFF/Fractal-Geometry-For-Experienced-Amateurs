\section{Lebesgueova míra}\label{sec:lebesgueova-mira}

\todo{Doplnit zmínku o Jordanově-Peanově obsahu}

V předešlé sekci \ref{sec:prostory-s-mirou} jsme se povídali o pojmu \emph{míra} obecně a podívali jsme se na několik příkladů. Obecnou ideu měření "velikosti" lze založit např. na aproximaci obecné množiny pomocí \emph{spočetných sjednocení útvarů}, jejichž "velikost" umíme jednoduše určit. V dalším textu se omezíme pouze na množinu $\R^n$.

Na zmíněné myšlence je postavena definice tzv. \emph{$n$-rozměrné Lebesgueovy míry}, kdy obecnou množinu budeme pokrývat pomocí \emph{kvádrů}. Připomeňme, že obecně \mbox{$n$-rozměrným} kvádrem\index{$n$-rouzměrný kvádr} $I$ rozumíme kartézský součin \emph{intervalů}
\[\langle a_1,b_1\rangle,\ldots,\langle a_n,b_n\rangle\subseteq\R,\]
tj.
\[I=\prod_{i=1}^{n}\langle a_i,b_i\rangle=\langle a_1,b_1\rangle\times\langle a_2,b_2\rangle\times\dots\times\langle a_n,b_n\rangle\]
a jeho objem\index{kvádr!objem kvádru} definujeme jako
\[\vol^n(I)=\prod_{i=1}^{n}(b_i-a_i).\]
Nyní si definujeme tzv. \emph{vnější Lebesgueovu míru}.
\begin{definition}[Vnější Lebesgueova míra]\label{def:vnejsi-lebegueova-mira}
    Nechť $A\subseteq\R^n$. Pak vnější $n$-rozměr\-nou Lebesgueovou mírou\index{vnější $n$-rozměrná Lebesgueova míra} $A$ je
    \[\lambda_n^*(A)=\inf\set{\sum_{j=1}^{\infty}\vol^n(I_j)\;\middle|\;\text{$I_j$ je kvádr}\land A\subseteq\bigcup_{i=1}^\infty I_j}.\]
\end{definition}
Vnější Lebesgueova míra množiny intuitivně zachycuje informaci o "velikosti" dané množiny.  Lze ihned vidět, že pro libovolnou množinu $A\subseteq\R^n$ je $\lambda_n^*(A)\in\R_0^+$, protože $\vol^n(I_j)\geqslant0$ pro každé $j$.
\begin{example}\label{ex:lebegueova-mira-trivialni-priklady}
    Ukažme si některé triviální příklady výpočtů vnější Lebesgueovy míry z definice (viz \ref{def:vnejsi-lebegueova-mira}), tedy budeme hledat příslušné pokrytí dané množiny.
    \begin{itemize}
        \item Pro prázdnou množinu $\emptyset$ je $\lambda_n^*(\emptyset)=0$, neboť $\emptyset\subseteq\emptyset$ (tedy prázdná množina je pokrytím sebe sama) a $\vol^n(\emptyset)=0$.
        \item Mějme libovolnou konečnou množinu $A=\set{x_1,x_2,\dots,x_n}\subseteq\R^n$. Pro každé $x_j$ stačí položit $I_j=\set{x_j}$ pro každé $1\leqslant j\leqslant n$, což je degenerovaný interval, jehož objem $\vol^n(I_j)=0$.
        \item Pro libovolnou spočetnou množinu $A=\set{x_i\mid i\in\N}\subseteq\R^n$ je $\lambda_n^*(A)=0$. Pokrytí volíme stejně jako v předešlém bodě. Tedy např. pro $\Q\subset\R$ je $\lambda_1^*(\Q)=0$, neboť $\Q$ je spočetná.
        \item Pro množinu reálných čísel $\R$ je $\lambda_1^*(\R)=\infty$, avšak pro 
        \[A=\set{(x,0)\mid x\in\R}\subset\R^2\]
        (reálná osa v $\R^2$) je $\lambda_2^*(A)=0$.
    \end{itemize}
\end{example}
\begin{example}[Výpočet vnější Lebesgueovy míry intervalu]\label{ex:lebegueova-mira-delka-intervalu}
    Jako poslední si ukážeme, že vnější Lebesgueova míra v případě intervalu (ať už otevřeného, nebo uzavřeného) skutečně koresponduje s jeho délkou, tedy pro $I=(a,b)\subset\R$ je $\lambda_1^*(I)=b-a$. Zde je potřeba ukázat dvojici nerovností: $\lambda_1^*(I)\leqslant b-a$ a $\lambda_1^*(I)\geqslant b-a$.

    Zde je potřeba dávat pozor na to, že pokrytí, které hledáme, musí být spočetné. Začneme první nerovností.

    \begin{itemize}
        \item \textbf{Důkaz $\lambda_1^*(I)\geqslant b-a$.} Nechť je dána posloupnost intervalů $J_1,J_2,\ldots$, taková, že $I\subseteq\bigcup_{i=1}^\infty J_i$. Protože $(a,b)$ je otevřený interval, existuje interval $I^\prime=\langle a+\varepsilon,b-\varepsilon\rangle\subset(a,b)$ pro libovolné $\varepsilon>0$.
        
        Nechť je tedy dáno $\varepsilon>0$. Protože však interval $\langle a+\varepsilon,b-\varepsilon\rangle$ je kompaktní množina a navíc
        \[\langle a+\varepsilon,b-\varepsilon\rangle\subset(a,b)\subseteq\bigcup_{i=1}^\infty J_i\]
        lze podle Heineho-Borelovy věty (viz \todo{doplnit odkaz}) vybrat z pokrytí $J_1,J_2,\ldots$ konečné podporytí, tzn. existuje konečná posloupnost množin $J_1^\prime,J_2^\prime,\ldots,J_n^\prime$, taková, že
        \[I^\prime\subseteq\bigcup_{i=1}^\infty J_i^\prime.\]
        Z tohoto pokrytí si nyní vybereme pouze takové intervaly $J_i^\prime$, které mají neprázdný průnik s $I$, tedy
        \[J_i^\prime\cap I\neq\emptyset.\]
        Tyto intervaly si označíme $K_1,K_2,\ldots,K_m$, kde $m\leqslant n$. Není těžké si rozmyslet, že $K_1,K_2,\ldots,K_m$ tvoří opět pokrytí $I^\prime$ a navíc jejich sjednocení tvoří interval, tj.
        \[\bigcup_{i=1}^m K_i=(L,R)\supset I^\prime.\]
        Zároveň víme, že $L\leqslant a+\varepsilon$ a $R\geqslant b-\varepsilon$. Z toto tedy plyne, že
        \[\vol^1((L,R))=\sum_{i=1}^{m}\vol^1(K_i)=L-R\geqslant (b-\varepsilon)-(a+\varepsilon)=b-a-2\varepsilon.\]
        Celkově máme
        \begin{align*}
            \sum_{i=1}^{\infty}\vol^1(J_i)&\geqslant\sum_{i=1}^{n}\vol^1(J_i^\prime)\geqslant\sum_{i=1}^{m}\vol^1(K_i)\geqslant\vol^1((L,R))\\
            &=R-L\geqslant (b-\varepsilon)-(a+\varepsilon)=b-a-2\varepsilon.
        \end{align*}
        Tím je dokázána nerovnost $\lambda_1^*(I)\geqslant b-a$.
        \item \textbf{Důkaz $\lambda_1^*(I)\leqslant b-a$.} Oproti předešlému výpočtu je důkaz této části velmi snadný. Samotný interval $I=(a,b)$ tvoří totiž pokrytí sebe samotného, tzn.
        \[\lambda_1^*(I)\leqslant\vol^1((a,b))=b-a.\]
    \end{itemize}
    Z platnosti obou nerovností tedy máme, že $\lambda_1^*(I)=b-a$.
\end{example}

Z příkladů \ref{ex:lebegueova-mira-trivialni-priklady} a \ref{ex:lebegueova-mira-delka-intervalu} můžeme vidět, že pro rozumně zvolené množiny zachycuje vnější Lebesgueova míra jejich intuitivní "velikost". V případě intervalu odpovídá jeho délce, v případě diskrétní množiny je nulová a podobně např. pro obdélník lze ukázat, že odpovídá jeho obsahu, popř. pro kvádr jeho objemu.

Nyní se však nabízí jedna otázka. Čtenář by mohl již od chvíle, kdy jsme zavedli pojem vnější Lebesgueovy míry (opět viz definice \ref{def:vnejsi-lebegueova-mira}) namítat, co nás opravňuje nazývat zobrazení $\lambda_n^*$ mírou, tj. ve smyslu definice \ref{def:prostor-s-mirou}. Jak víme, že splňuje podmínku $\sigma$-aditivity? Na tuto otázku odpověď není zcela přímočará a vlastně není ani jednoduchá.

Bohužel pro libovolně zvolenou množinu $X$ a $\sigma$-algebru $\mathcal{A}$ v případě vnější Lebesgueovy míry obecně neplatí vlastnost aditivity, tedy existují množiny $A,B\in\mathcal{A}$, takové, že
\[\lambda_n^*(A\cup B)\neq\lambda_n^*(A)+\lambda_n^*(B).\]
Příklad takových množin využívá např. takzvaná \emph{Vitaliho konstrukce}, se kterou přišel italský matematik \name{Giuseppe Vitali} (1875--1932) roku 1905, využívající invariance vnější Lebesgueovy míry vůči posunutí, tzn. $\lambda_n^*(x+A)=\lambda_n^*(A)$. \cite{OConnor2025} V rámci tohoto textu se jí zde zabývat nebudeme, avšak pro zájemce doporučuji zdroje \citep[str. 3]{Lukes2013} a \cite{Verner2025}, kde je tato konstrukce podrobněji rozepsána.

Je tedy potřeba se omezit na takové množiny, kde je $\lambda_n^*$ aditivní.
% \begin{definition}[Lebesgueovská měřitelnost]
    
% \end{definition}