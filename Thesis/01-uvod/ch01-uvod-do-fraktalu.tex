\chapter{Úvod do fraktálů}\label{chapter:uvod_do_fraktalu}

Pod pojmem "geometrie" si čtenář pravděpodobně vybaví rovinnou či prostorovou geometrii pracující s~jednoduchými útvary jako trojúhelník, obdélník, kruh, kvádr, jehlan apod.~a~s~útvary z~nich složenými. V~reálném světě tak lze nalézt mnoho uplatnění této "standardní" geometrie, kupříkladu ve strojírenství, stavebnictví, i~jinde. Často tak máme o~světě představu právě ve smyslu eukleidovské geometrie\index{geometrie!eukleidovská}\index{eukleidovská geometrie}. Lze však nalézt řadu objektů, pro jejichž popis jsou tyto představy limitující. Například v~přírodě mrak nelze popsat jako kouli, horu nelze popsat jako jehlan a~ani pobřeží nelze určitě popsat jako kružnici.\par

Mnohé přírodní obrazce již nelze jednoduše modelovat pomocí nástrojů "standardní" eukleidovské geometrie, s~níž jsme seznámeni již od základní školy a~která byla po mnoho století základním nástrojem pro popis a~porozumění matematickému prostoru. Často hraje roli i~jistá nahodilost projevující se v~charakteru takových obrazců. \emph{Fraktální geometrie}\index{fraktální geometrie} se zabývá nepravidelnými a~často se opakujícími vzory, které se vyskytují v~přírodě i~umění. Tyto vzory jsou často složité a~zdánlivě chaotické, ale fraktální geometrie nám umožňuje je analyzovat a~pochopit.\par

Vznik fraktální geometrie se datuje od roku \emph{1975} a~za jejího zakladatele je považován francouzsko-americký matematik \name{Benoît~Mandelbrot} \mbox{(1924--2010)}\index{Mandelbrot}\index{Benoît Mandelbrot}. Historicky za jejím vznikem stály objevy matematických struktur, které nezapadaly do~"představ" v~rámci tehdy známé eukleidovské geometrie\index{geometrie!eukleidovská}\index{eukleidovská geometrie}. Byly často považovány za "patologické", nicméně matematici, kteří je vytvořili, je považovali za důležité kvůli ukázce bohatých možností, jež nabízí svět matematiky překračující možnosti jednoduchých struktur, s~nimiž se setkávali. \citep[str. 33]{Mandelbrot1983}

\input{01-uvod/s01-pobrezi-velke-britanie.tex}
\input{01-uvod/s02-sobepodobnost.tex}
\input{01-uvod/s03-fraktalni-dimenze.tex}
\input{01-uvod/s04-co-je-to-fraktal.tex}