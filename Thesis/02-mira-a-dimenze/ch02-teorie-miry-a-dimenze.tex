\chapter{Teorie míry a dimenze}\label{chapter:teorie-miry-a-dimenze}

V této kapitole se budeme nyní věnovat fraktálům a jim příbuzným záležitostem trochu formálněji. Do této chvíle jsme si již stihli představit některé základní fraktály,~jako je např. \emph{Sierpińského trojúhelník},~\emph{Kochova vločka} nebo \emph{Cantorovo diskontinuum},~na nichž jsme si ilustrovali především myšlenku soběpodobnosti a na to navazující pojetí dimenze (viz kapitola \ref{chapter:uvod_do_fraktalu},~sekce \ref{sec:sobepodobnost} a \ref{sec:fraktalni_dimenze}).

Ačkoliv leckterý čtenář by se s~poskytnutým vysvětlením jistě spokojil,~jiný by mohl namítat,~že jsme řadu věcí vynechali. A měl by jistě pravdu. Proto se v~této kapitole budeme věnovat některým záležitostem z~tzv. \emph{teorie míry}\index{teorie míry},~která je v~tomto ohledu klíčová a poskytne nám nástroje pro měření fraktálních útvarů,~jejichž geometrie často přesahuje možnosti klasické "eukleidovské analýzy". \emph{Míra} pro nás představuje zobecnění pojmů jako je \emph{délka,~obsah} a \emph{objem},~které známe ze školní geometrie. Na jejím základě pak budeme schopni detailněji prozkoumat fraktální dimenzi,~kterou jsme již v~základu pokryli v~předešlé kapitole. Jmenovitě se budeme zabývat
\begin{itemize}
    \item \emph{měřitelnými prostory}\index{měřitelný prostor} a \emph{prostory s~mírou}\index{prostor s~mírou} obecně,
    \item \emph{lebesgueovou mírou}\index{Lebesgueova míra},
    \item \emph{box-counting dimenzí}\index{box-counting dimenze}\footnote{Též ji lze nalézt pod~názvem \emph{Minkowského dimenze}\index{Minkowského dimenze} nebo \emph{Minkowského-Bouligandova dimenze}\index{Minkowského-Bouligandova dimenze}. Je pojmenována po polském matematikovi \name{Hermannovi Minkowském} (1864--1909) a francouzském matematikovi \name{Georgesovi Bouligandovi} (1889--1979).}
    \item \emph{Hausdorffovou mírou} a z~ní vycházející \emph{Hausdorffovou dimenzí}.
\end{itemize}

Ačkoliv je toto téma jinak velice obsáhlé jsou mu věnované samostatné texty i~knihy,~spokojíme se pouze s~naprostým základem. Pro další znalosti si dovolím čtenáře odkázat na knihy \cite{Falconer2014},~\cite{Lukes2013},~\cite{NetukaIntegral2016} a~\cite{Edgar2008}.

Než se však pustíme do samotné problematiky,~je důležité zmínit,~že pro rigorózní budování budeme potřebovat některé základní znalosti. V~dalším textu předpokladáme,~že je s~nimi čtenář obeznámen. I~přesto si zde dovolíme začít soupisem pojmů a značení,~které budeme dále potřebovat. Některé záležitosti využijeme ještě v~kapitole \ref{chapter:hausdorffuv-mp} o~Hausdorffově metrickém prostoru.

\input{/s01-zakladni-pojmy-znaceni.tex}
\input{/s02-prostory-s-mirou.tex}
\input{/s03-lebesgueova-mira.tex}
\input{/s04-box-counting-dimenze.tex}
\input{/s05-Hausdorffova-mira-dimenze.tex}