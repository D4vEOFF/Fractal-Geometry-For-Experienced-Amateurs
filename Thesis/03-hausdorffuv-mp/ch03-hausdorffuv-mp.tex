\chapter{Hausdorffův metrický prostor}\label{chapter:hausdorffuv-mp}

V této kratší kapitole se podíváme na některé výsledky související s tzv. \emph{Hausdorffovým metrickým prostorem}, s nímž ještě dále setkáme. Pro připomenutí záležitostí ohledně metrických prostorů celkově doporučuji čtenáři se podívat do sekce \ref{sec:zakladni-pojmy-a-znaceni} v kapitole \ref{chapter:teorie-miry}. Pokud by čtenáře zajímaly další podrobnosti, doporučuji se podívat do knihy \citep[str. 71]{Edgar2008}.

\section{Hausdorffova metrika}\label{sec:hausdorffova-metrika}

Jako první se podíváme na tzv. \emph{Hausdorffovu metriku}\index{Hausdorffova metrika}.
\begin{definition}[Hausdorffova metrika]\label{def:hausdorffova-metrika}
    Hausdorffovou metrikou (vzdálenost) nazýváme takové zobrazení $\mapping{\hausdorffmet}{\powset{X}}{\langle0,\infty\rangle}$, kde pro každé $A,B\in\powset{X}$ platí
    \[\hausdorffmet(A,B)=\inf\set{\delta>0\;\middle|\;A\subseteq B_\delta\;,\;B\subseteq A_\delta}.\]
\end{definition}
\todo{Doplnit obrázek}
Podobně jako v případě Lebesgueovy míry (viz sekce \ref{sec:lebesgueova-mira}, definice \ref{def:lebesgueovska-meritelnost}) se i zde nabízí stejná otázka: \emph{Co nás opravňuje nazývat Hausdorffovu metriku metrikou?} Odpovědí je, že zatím nic, neboť tato definice sama o sobě neimplikuje, že $\hausdorffmet$ je metrika. V definici povolujeme totiž případ, kdy $\hausdorffmet(A,B)=\infty$ a pro příklady takových množin netřeba chodit daleko. Např. v $\R$, když budeme počítat Hausdorffovu metriku množin $\set{0}$ a $\langle 0,\infty)$, zjistíme, že $\hausdorffmet(\set{0},\langle 0,\infty))=\infty$. Podobně budeme-li počítat $\hausdorffmet(\emptyset,\set{0})$, dojdeme ke stejnému výsledku. Ovšem i v případě některých neprázdných omezených množin si lze všimnout nesrovnalostí. Např. pro množiny $(0,1)$ a $(0,1\rangle$ je Hausdorffova metrika nulová, přestože dané množiny nejsou stejné.

Pokud se však omezíme jen na některé množiny, bude $\hausdorffmet$ skutečně metrikou ve smyslu definice \todo{doplnit odkaz}. Proto se dále zaměříme pouze na takové podmnožiny $X\subseteq\R^n$, které jsou \emph{neprázdné} a \emph{kompaktní}.
\begin{definition}[Hyperprostor]\label{def:hyperprostor}
    Systém všech neprázdných kompaktních podmnožin množiny $X$ nazýváme \emph{hyperprostor} a značíme jej $\mathbb{H}(X)$.
\end{definition}
\begin{theorem}\label{thm:hausdorffova-metrika-je-metrika}
    Nechť $(X,\varrho)$ je metrický prostor, kde $X\subseteq\R^n$. Pak Hausdorffova metrika $\hausdorffmet$ je metrikou na $\mathbb{H}(X)$.
\end{theorem}
\begin{proof}
    Zjevně pro každé $A,B\in\mathbb{H}(X)$ platí $\hausdorffmet(A,B)\geqslant 0$ a $\hausdorffmet(A,B)=\hausdorffmet(B,A)$. Z kompaktnosti množin $A,B$ plyne (viz věta \todo{doplnit odkaz}), že $A,B$ jsou omezené množiny, tedy $\hausdorffmet(A,B)<\infty$.
    
    Pro $A=B$ platí, že pro každé $\delta>0$ je splňeno $A\subseteq B_\delta$ a zároveň $B\subseteq A_\delta$, tzn. $\hausdorffmet(A,B)=0$. Opačná implikace také platí. Předpokládejme, že množiny $A,B$ splňují $\hausdorffmet(A,B)=0$. Pokud $x\in A$, pak pro každé $\delta>0$ platí, že $x\in B_\delta$, tzn. $\varrho(x,B)=0$, a z uzavřenosti $B$ plyne $x\in B$. Tedy $A=B$.

    Jako poslední je třeba ukázat platnost trojúhelníkové nerovnosti. 
\end{proof}