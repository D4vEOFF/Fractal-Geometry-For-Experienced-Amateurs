\section{Hausdorffova metrika}\label{sec:hausdorffova-metrika}

Jako první se podíváme na tzv. \emph{Hausdorffovu metriku}\index{Hausdorffův metrický prostor!Hausdorffova metrika}.
\begin{definition}[Hausdorffova metrika]\label{def:hausdorffova-metrika}
    Hausdorffovou metrikou\index{Hausdorffův metrický prostor!Hausdorffova metrika} (vzdálenost) nazýváme takové zobrazení $\mapping{\hausdorffmetric}{\powset{X}^2}{\langle0,\infty\rangle}$,~kde pro každé $A,B\in\powset{X}$ platí
    \[\hausdorffmetric(A,B)=\inf\set{\delta>0\;\middle|\;A\subseteq (B)_\delta\;,\;B\subseteq (A)_\delta}.\]
\end{definition}
Podobně jako v~případě Lebesgueovy míry (viz sekce \ref{sec:lebesgueova-mira},~definice \ref{def:lebesgueovska-meritelnost}) se i~zde nabízí stejná otázka: \emph{Co nás opravňuje nazývat Hausdorffovu metriku metrikou?} Odpovědí je,~že zatím nic,~neboť tato definice sama o~sobě neimplikuje,~že $\hausdorffmetric$ je metrika. V~definici povolujeme totiž případ,~kdy $\hausdorffmetric(A,B)=\infty$ a pro příklady takových množin netřeba chodit daleko. Např. v~$\R$,~když budeme počítat Hausdorffovu metriku množin $\set{0}$ a $\langle 0,\infty)$,~zjistíme,~že $\hausdorffmetric(\set{0},\langle 0,\infty))=\infty$. Podobně budeme-li počítat $\hausdorffmetric(\emptyset,\set{0})$,~dojdeme ke stejnému výsledku. Ovšem i~v případě některých neprázdných omezených množin si lze všimnout nesrovnalostí. Např. pro množiny $(0,1)$ a $(0,1\rangle$ je Hausdorffova metrika nulová,~přestože dané množiny nejsou stejné.

Pokud se však omezíme jen na některé množiny,~bude $\hausdorffmetric$ skutečně metrikou ve smyslu definice \ref{def:metricky-prostor}. Proto se dále zaměříme pouze na takové podmnožiny $X$,~které jsou \emph{neprázdné} a \emph{kompaktní}.
\begin{definition}[Hyperprostor]\label{def:hyperprostor}
    Systém všech neprázdných kompaktních podmnožin množiny $X$ nazýváme \emph{hyperprostor}\index{hyperprostor} a značíme jej $\hyperspace(X)$.
\end{definition}
\begin{proposition}\label{prop:sjednoceni-kompaktnich-mnozin}
    Nechť $A,B\in\hyperspace(X)$. Pak $A\cup B\in\hyperspace(X)$.
\end{proposition}
\begin{proof}
    Neprázdnost $A\cup B$ je zjevná. Sjednocení kompaktních množin je opět kompaktní. Máme-li totiž pokrytí $\mathcal{U}\supseteq A$ a $\mathcal{V}\supseteq B$,~pak z~kompaktnosti $A,B$ víme,~že z~každého z~nich z~nich lze vybrat konečné podpokrytí
    \[\mathcal{U}^\prime=\set{U_{i_1},U_{i_2},\ldots,U_{i_k}}\subset\mathcal{U},\;\text{resp.}\;\mathcal{V}^\prime=\set{V_{j_1},V_{j_2},\ldots,V_{j_\ell}}\subset\mathcal{V},\]
    kde $k,\ell\in\N$. Tedy $\mathcal{U}\cup\mathcal{V}$ tvoří pokrytí $A\cup B$,~resp.
    \[\mathcal{U}\cup\mathcal{V}\supseteq\mathcal{U}^\prime\cup\mathcal{V}^\prime\supseteq A\cup B.\]
\end{proof}
Tvrzení \ref{prop:sjednoceni-kompaktnich-mnozin} lze opět rozšířit indukcí
\begin{corollary}\label{cor:sjednoceni-n-kompaktnich-mnozin}
    Pro $A_1,A_2,\ldots,A_n\in\hyperspace(X)$ platí $\bigcup_{i=1}^n A_i\in\hyperspace(X)$.
\end{corollary}
Pro operaci průniku nebo rozdílu toto tvrzení již neplatí. Např. intervaly $\langle0,1\rangle$ a $\langle2,3\rangle$ jsou uzavřené a omezené,~tedy (podle věty \todo{doplnit odkaz}) jsou kompaktní. Avšak jejich průnik je prázdný. Podobně pro rozdíl stačí uvážit $A\subseteq B$,~tzn. $A\setminus B=\emptyset$.
\begin{theorem}\label{thm:hausdorffova-metrika-je-metrika}
    Nechť $(X,\varrho)$ je metrický prostor, kde $X\subseteq\R^n$. Pak Hausdorffova metrika $\hausdorffmetric$ je metrikou na $\hyperspace(X)$.
\end{theorem}
\begin{proof}
    Zjevně pro každé $A,B\in\hyperspace(X)$ z~definice platí $\hausdorffmetric(A,B)\geqslant 0$ a $\hausdorffmetric(A,B)=\hausdorffmetric(B,A)$. Z~kompaktnosti množin $A,B$ plyne (podle věty \todo{doplnit odkaz}),~že $A,B$ jsou omezené množiny,~tedy $\hausdorffmetric(A,B)<\infty$.
    
    Pro $A=B$ platí,~že pro každé $\delta>0$ je splňeno $A\subseteq (B)_\delta$ a zároveň $B\subseteq (A)_\delta$,~tzn. $\hausdorffmetric(A,B)=0$. Opačná implikace také platí. Předpokládejme,~že množiny $A,B$ splňují $\hausdorffmetric(A,B)=0$. Pokud $x\in A$,~pak pro každé $\delta>0$ platí,~že $x\in (B)_\delta$,~tzn. $\varrho(x,B)=0$,~a z~uzavřenosti $B$ plyne $x\in B$. Tedy $A\subseteq B$ a analogicky platí i~$B\subseteq A$,~tzn. $A=B$.

    Jako poslední je třeba ukázat platnost trojúhelníkové nerovnosti. Mějme množiny $A,B,C\in\hyperspace(X)$ a $\varepsilon>0$. Pro libovolné $x\in A$ existuje $y\in B$,~takové,~že
    \[\varrho(x,y)<\hausdorffmetric(A,B)+\varepsilon.\]
    Podobně pro $y$ existuje $z\in C$,~takové,~že
    \[\varrho(y,z)<\hausdorffmetric(B,C)+\varepsilon.\]
    Z~toho plyne
    \[\varrho(x,z)\leqslant\varrho(x,y)+\varrho(y,z)<\hausdorffmetric(A,B)+\hausdorffmetric(B,C)+2\varepsilon,\]
    kde pravou stranu nerovnosti označme $\delta$. To znamená,~že $A\subseteq (C)_\delta$ a zároveň $C\subseteq (A)_\delta$. Tudíž
    \[\hausdorffmetric(A,C)\leqslant\hausdorffmetric(A,B)+\hausdorffmetric(B,C)+2\varepsilon.\]
\end{proof}
(Převzato z~\citep[str. 72]{Edgar2008}.)
\begin{definition}[Hausdorffův metrický prostor]\label{def:hausdorffuv-mp}
    Metrický prostor $(\hyperspace(X),\hausdorffmetric)$~nazýváme \emph{Hausdorffův metrický prostor}\index{Hausdorffův metrický prostor} na metrickém prostoru $(X,\varrho)$.
\end{definition}
Nyní si opět připomeňte něco z~terminologie metrických prostorů. Posloupnost $\set{x_n}_{n=1}^\infty$ v~metrickém prostoru $(X,\varrho)$,~se nazývá \emph{cauchyovská}\index{cauchyovská posloupnost},~pokud
\[\forall\varepsilon>0\;\exists n_0\in\N\;\forall n,m>n_0: \varrho(x_n,x_m)<\varepsilon.\]
Obecně neplatí,~že každá cauchyovská posloupnost je konvergentní,~avšak pokud v~$X$ všechny takové posloupnosti jsou konvergentní,~pak $(X,\varrho)$ nazýváme \emph{úplný metrický prostor}\index{metrický prostor!úplný}. O~Hausdorffově metrickém prostoru lze v~tomto ohledu dokázat následující tvrzení.
\begin{theorem}[Úplnost HMP]\label{thm:uplnost-hmp}
    Je-li $(X,\varrho)$ úplný metrický prostor,~pak $(\hyperspace(X),\hausdorffmetric)$ je také úplný metrický prostor.
\end{theorem}
Důkaz věty je už trochu delší,~nicméně lze jej nalézt opět např. v~knize \citep[str. 72]{Edgar2008}.